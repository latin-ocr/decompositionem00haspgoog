13

——--. --—-

sum. Nam etiamsi paries non erat perfossus, eaedem tamen personae, quae nunc occurrunt,
in hac parte fabulae introducendae erant: Palaestrioni, qui modo, utin Alazone ipso, prologi
munere functus erat, ut actionem inciperet, remanendum erat, Periplectomene ¹) sene opus
erat, non poterat deesse Philocomasium, Sceledro non erat supersedendum. Non dubito
profiteri hunc actum secundum sive ab inventione sive a perfectione aut inter optimas partes
huius fabulae referendum esse aut ipsam esse optimam partem, atque licet doli versibus
amplius 0000 ad decipiendum Sceledrum structi pro rata parte aliquanto longiores videantur,
illud concedendum erit totum actum exceptis pauculis quibusdam locis, qui retractationem
redolent, per se esse optimum atque ita comparatum, utres, sicuti instituta est, celerius ad
finem perduci non potuerit. Quae fabulae pars dubitandum non est quin praeter ceteras placuerit
spectatoribus In tertio autem actu fieri non potuit quin una cum Palaestrione et Periplectomene
Pleusicles in scaenam prodiret, quem admodum fit in Milite Glorioso qualis exstat. In hac
fabulae parte non pauca dilatata esse et tracta in longius non negaverim ac propter tertii potissi-
mum actus longitudinem ab litterarum scriptoribus non bene de Milite Glorioso iudicari
contendo: Plautum tamen extra culpam esse in altera parte huius commentatiunculae docebo
DeindeAcroteleutium meretrixetMilphidippaancilla¹)-saepenumeroincomoediiseiusdem generis
personas geminari notum est — ut in proximo actu fallacias perficere possent, a Periplec-
tomeno et magis etiam aPalaeetrione, totius operis rectore ac moderatore, erant instituendae.
Quae omnia quem ad modum longe aliter atque in Milite Glorioso procedere potuerint non intellego,
praesertim cum actionem ipsam in hac parte fabulae subsistere nec promoveri licuerit. Eaedem
igitur personae in Alazone, eaedem personarum inter se rationes atque condiciones, omnia
plane gemella atque ut it'a dicam parallelo: quidni quae nunc sunt in Milite Glorioso in
Alazona prorsus eadem fuisse arbitremur? Pauca quaedam excipio, de quibus in altera parte
dicetur. Adducor igitur ut parietem perfossum non contaminando demum in Plauti fabulam
irrepsisse sed iamin Alazone prorsus eodem modo exstitisse credam.

Qua in re illud non extimesco ne opprobrio mihi detur, quod FrSchmidtius p. 397 dicit:
Wom wir planem, dass Plautus dea aweiten Ate aaa dem Aloros adcomowa bot, so sana wir
por nicht ambio, auct dara prieclaimbea Dictator desselben Febler suauscbrct'bea, elaea Zoster-bonfail
uapcbdtrlicb weit ouepesttbrt zu lactea Quoties enim haec comoedia docebatur, inter spectan-
dum nemo sibi persuadere potuit hunc locum aequo longiorem esse3 finita demum tabula qui de
comoediae compositione secum meditabatur, iudicare potuit illas Sceledri scaenas nimis diffusas ao
dissipatas esse: quod tamen haud scio an nemo illorum hominum fecerit, quos nulla talium
spinarum ratione habita ad unum omnes mirum quantum rerum dulcedine captos esse cre·
dandum est. Ac si vitio vertenda sit huius interiectae partis longitudo, quidni poeta Grae·
cus illud peccasse credatur?

Πρῶτον ψεῦδος enim hoc contaminationis genus aposta Romano adhibitum esse
existimantium praeiudicata de nova Atticorum comoedia opinione mihi videtur contineri. Singula·
rem quandam sibi finxerunt summae perfectionis atque absolutionis imaginem. Sed quo nititur ista
opinio? lllam comoediam omnino non novimus nisi e Plauti Terentiique imitationibus nec
per se credibile astartem illam fabulas componendi quamvis magnam per se omnibus tamen
numeris absolutam fuisse et, si ad normae perfectionem revocetur, omni vitio caruisse. Vbi

..- *-

1) Periplectomeni nomen quod exstat in codicibus conservandum esse puto, quamquam qnid
significet etiam nunc nescitur. 2) Nomen Punicam originem videtur significare.

 

