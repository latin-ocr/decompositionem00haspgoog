Philologis Germanicis Dresdam convocatis gymnasii regii nomine ut salutem dicerem
rogatus primo coniecturas ad Plauti Militem Gloriosum spectantes cum bominibus doctis
communicare animum induxeram. Deinde autem permotus FrLeonis potissimum libro ingenii
doctrinaeque pleno qui inscribitur ‘Proiciamus Forsclnmpen. Bert1895’ mutato consilio in
compositionem Militis Gloriosi inquirere constitui, quode argumento in eis quae sequentur
accuratius disputabo adiectis in fine perpaucis tantum coniecturis ex illo numero qui omnis
alio loco in publicum prodibit. Α

Ι.

Compositio Militis Gloriosi cum prius plerumque a fabulae interpretibus magna
leude esset ornata, recentioribus temporibus non minus saepe in vituperationem hominum
criticorum incurrit. Mende autem ac vitia quibus fabulae compositio laboraret plurimi eorum
qui huic rei investigandae operam dederunt inde repetere posse sibi visi sunt, quod Miles
GlorIosus esset in contaminatarum fabularum numero. Quo contaminandi vocabulo si
utar, hoc brevitatis causa faciam, dissentiens enim aWAGrauerto ‘liber dus (lorucnriairen dcr
lateinisches Komilccr’ in ilnulect. bist. ct plait. Murcst. 1633' p. 118 sqq. 205 persuasum habeo
contaminandi significationem non carere aliqua reprehensione neque umquam esse usurpatam
ab ipsis poetis qui banc componendi rationem adhibuerunt, sed tantummodo a malignis
eorum obtrectatoribus Atque ea quidem suspicio, qua haec fabula a Plauto non ex una
comoedia Attica expressa, sed ex compluribus comoediis confecta ac quasi conglutinata esse
creditur, primum nata estante hos sexaginta annos.

De ratione tamen contaminationis admodum inter se discrepant hominum doctorum
sententiae. Ac tripartito meo quidem iudicio dividendi sunt contaminatae fabulae defensores:

c) uno genere ei continentur qui in Milite Glorioso nihil amplius ex alio fonte
depromptum esse putant nisi primam fabulae scaenam,

b) altera opinio est fieri potuisse ut breviores partes Militis Gloriosi a poeta con·
taminando adiungerentur nec tamen prima illa quam dixi scaena,

c) tertium genus est eorum qui contaminandi rationem in Milite Glorioso latissime
patere arbitrantur.

Verum ne nostris quidem temporibus defuerunt qui banc fabulam non contaminatam,
sed integram ex integra comoedia Graeca a Plauto expressam esse censerent: quo in numero
est J Brixius in priore fabulae editione (Lips 1875) - in altera('Lips.1883) incertus est,
quid de bac quaestione iudicandum sit — et J LVssingius in editione anni 1882 (altera
buius fabulae editio Vssingiana in manus meas non venit).

De quibus hominum doctorum opinionibus nunc eo ordine quo in lucem prodierunt

exponendum videtur. 1*

 

